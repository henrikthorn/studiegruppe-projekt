# studiegruppe-projekt

Beskrivelse 
Vi ønsker, at vores system skal kunne håndtere lagring
af brugeroplysninger med henblik på, at brugeren skal kunne lave
en ordre/bestilling på vores webshops produkter.
Systemet besidder et navigationssystem, der lader brugeren navigere 
rundt mellem produkterne, som består af henholdsvis “T-shirts” og “Hoodies”,
“brugerprofil”, “Help/FAQ” og “indkøbskurv”. “Indkøbskurven” skal give 
brugeren mulighed for at få et overblik over vedkommendes valgte produkter,
samt en summering af den samlede pris. Under “brugerprofil”  skal det være
muligt for brugeren at oprette en bruger, hvorved systemet skal kunne behandle
lagring af brugeroplysninger til fremtidig login. Det skal derudover være muligt
for den oprettede bruger at få en oversigt over brugerens egne oplysninger,
igangværende ordre, ordrestatus, samt tidligere ordrer. Vores system skal 
endvidere bestå af en betalingsside, hvor brugeren kan få et overblik over 
varer i “indkøbskurven”, samt have muligheden for at benytte sig af en eventuel 
rabatkode. Derudover skal betalingssiden indeholde betalingsoplysninger, som 
umiddelbart bliver MobilePay. Dertil skal det være muligt at se en estimeret 
forventet tid på leveringen af brugerens ordrer. 
Når betalingen er gennemført skal vores system videreføre brugeren til en 
gennemført-betalingsside, hvor ordren er blevet bekræftet. På denne side skal 
systemet oplyse brugerens ordrenummer, bestilte varer, samt opgive ordrens “alder”, 
altså dato og tidspunkt for, hvornår ordren er blevet bekræftet og gennemført. 